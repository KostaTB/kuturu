Djali doli. Hëna ish qepur ne qiell e nuk levizte ndërsa coperat me emër re vinin verdalle saj. Veç disa yje dallohen,
ndoshta Venusi, ndonjë bisht arushe, e ndonjë gjurmë xheti në ajër.

Djali del. Kepucët me pak takë, pak të zbardhura tek maja, fillojnë te dëgjohen në kalldremin me pak borë. Trokitja e
fortë e takës ndiqet nga zhurma e mbytur e borës. Te shtepia ka ende dritë brenda, kjo shihet nga dritarja e vetme e
saj. E çuditshme se si sa ishte brenda, drita nuk qendroi ndonjeherë ndezur. E vetmja gje që ndric atë dhomë te vogel
ishte zjarri i sobês me dru, drita e të cilës pasqyrohej në dhomë nga shishja e gota e verës. Nga nje dritë e ngrohtë
zjarri në një dritë të bardhë, të ftohtë, deri diku praktike.

Kalladremi troket e nuk janë vetëm këpucët e përdorura qe dëgjohen. Bora është shtyrë në anë të rrugës. Si çdo gjë e
pastër, momentale, një peshqesh fëmije, me të cilën luan e pas pak kohësh e le në shtëpi ne ndonje vend për ta harruar,
ashtu dhe borën punëtorët e bashkisë po e shtynë në anë te rrugës. Qytetarët bënë fotot e tyre, fëmijët lozen lojën e
tyre, ndërtuan pleqtë e tyre prej bore, ndërsa bashkia përfundoi seancën e rradhës së marketingut. Ndoshta përdor fotot
e videot në ndonjë vit kur nuk do të ketë borë, sigurisht duke fshehur ndonjë gjë te vockel.

Djali ndalo në mes të rrugës. Duhet thënë se morri disa shikime me inat nga ata qe po vinin prapa tij. Rregullon shallin
e nxjerr një cingar nga xhepi. Duket i humbur për cik, ndërsa kërkon çakmakun në xhep. E nxjerr dhe ndez cigaren e
nxjerr tymin e parë. Dikush që do ta shihte nga larg, sdo ta kuptonte ishte tym apo avull.

Vazhdon ecën duke mos menduar shum, me kokën poshtë. Shihte hijen e tij, të krijuar nga mijëra dritat lart kokës, të
vendosura nga bashkia për sa më shumë foto nga ata që vijnë në qytet apo dhe nga banorët e saj. Lokali i tij i preferuar
qenka hapur, qenka dhe kamarieri i tij i preferuar, ai që të lodh me muhabet…

Ulet.

- Po hë bre djalë, nga ke humbur? – thot kamerieri me një lloj krenarie që klienti i tij i rregullte u kthye.

- Vërdallë, kuturru si gjithmonë, e ke parasysh vet ti, - përgjigjet djali, duke u përpjekur të flasë sa më pak e ta
  bëjë atë të flasë sa më pak

- Mirë, mirë, kështu vazhdo. S’qenke në terezi sot, të mora vesh. Kafen me qumësht nga ana? – pyeti kamarieri me mjekrën
  cik të rrudhosur. Djali pohoi me kokë e ul me cigaren që ishte djegur pothuajse deri tek gjysma. Duke i shkundur i ra
  pak në xhaketë, por nuk e vuri re. Kryqëzoi këmbët, u shtri pak në karrige dhe nxorri tymin…

Kërcitjet e borës vazhdojnw dëgjohen, sa bashku me një muzikë të mbytur krishtlindjesh në sfond. Janë te njëjtat këng që
përsëriten cdo vit, të njëjtët stare që përpiqen ti sjellin ato dhe bashkë me to të rikthehen dhe vetë në skenën e
fames. Nuk mund të mungojnë as çiftet, të reja e të vjetra, që përpiqen t gënjejnë veten se ky sezon festash do t’i bëjë
te duhen më shumë, ndërsa do përpiqen të mbushin boshllëkun që ka krijuar koha me dhurata materiale. Ata shpresojne se
këtoja do të sjellin diçka ndryshe, dhe do të bëjnë që ana tjetër të kujtohet pse kanë zgjedhur njëri tjetrin, dhe
raporti madhësi dhurate-madhësi boshllëku është goxha i drejt. Cigarja është djegur deri te gjysma e djali nuk e ka
shkundur. Ai e mban dorën e varur, duke e mbajtur cigaren me përtesë. S’ka qenë ndonjherë ndonjë pirës i madh. Në
gjimnaz e shtynin shoqnia dhe dëshira për te qënë më “cool” në sytë e atyre që mendonin se të pije cigare ishte “cool”,
të gjithëve me një fjalë.

Vjen kafja, me qumështin anash, ashtu siç duhet dmth. Pa humbur kohë, djali hedh pak nga qumështi e ndërsa kafeja fillon
të zbardhet, ai fillon të tundë sheqerin. Gris pjesën e siperme dhe hedh gjysmën e pakos. FIllon përzien e përzien. Heq
lugën, e lë aty në anë të filxhanit, mbi një kartopicetë.

E rrëkëllen me një frymë dhe ul filxhanin me zhurëm. Njerëzit po fillojn të shtohen tek bari, ndoshta është momenti që te lëvizë…
